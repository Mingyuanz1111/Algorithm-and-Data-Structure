# Graph Terminology
## Contents
* [What is a Tree?](https://github.com/Mingyuanz1111/Algorithm-and-Data-Structure/tree/main/Files/Tree#what-is-a-tree)
* [Tree Terminology](https://github.com/Mingyuanz1111/Algorithm-and-Data-Structure/tree/main/Files/Tree#tree-terminology)
###### [Next](https://github.com/Mingyuanz1111/Algorithm-and-Data-Structure/tree/main/Files/Tree#next-1)

## กราฟ (graph) คืออะไร?
กราฟ (graph) คือโครงสร้างข้อมูลที่ประกอบไปด้วยเซตของจุดยอด (vertex) และเซตของเส้นเชื่อม (edge) โดยหนึ่งเส้นเชื่อมจะเชื่อมระหว่างจุดยอดสองจุด และแสดงความสัมพันธ์ระหว่างจุดยอดเหล่านั้น

//ตัวอย่างภาพตรงนี้

ภาพด้านบนเป็นหนึ่งในตัวอย่างของกราฟ ที่ประกอบไปด้วย 5 จุดยอด และ 6 เส้นเชื่อม

กราฟสามารถนำไปใช้แสดงหลายๆสิ่งในชีวิตจริงได้ เช่น การเชื่อมต่อระหว่างเมืองด้วยถนน ซึ่งในที่นี้ เมืองจะเป็นจุดยอดของกราฟ ที่ถูกเชื่อมด้วยถนน ซึ่งเป็นเส้นเชื่อมระหว่างจุดยอด เป็นต้น

เพิ่มเติม :　จุดยอดและเส้นเชื่อมของกราฟ อาจบรรจุข้อมูลอื่นๆอยู่ด้วย เช่น จุดยอดอาจระบุสี น้ำหนัก และเส้นเชื่อมอาจระบุน้ำหนัก สี ความจุ เป็นต้น

## ประเภทของกราฟและนิยามต่างๆของกราฟ
### กราฟแบบมีทิศทาง (directed graph)
คือ กราฟที่เส้นเชื่อมมีระบุทิศทางไว้ หรือนั่นก็คือ เส้นเชื่อมเส้นหนึ่งจะสามารถใช้เดินได้จากจุดยอดหนึ่งไปยังอีกจุดยอดได้เท่านั้น แต่จะไม่สามารถใช้ในทิศทางกลับกันได้

### กราฟแบบไม่มีทิศทาง (undirected graph)
คือ กราฟที่เส้นเชื่อมไม่มีระบุทิศทางไว้ หรือนั่นก็คือ เส้นเชื่อมทุกเส้นถูกเชื่อมสามารถใช้เดินทั้งขาไปและขากลับได้เสมอ

### กราฟถ่วงน้ำหนัก (weighted graph)
คือ กราฟที่เส้นเชื่อมมีระบุน้ำหนักไว้ ซึ่งน้ำหนักในเส้นเชื่อมอาจสื่อถึงความยาว ค่าเดินทาง เป็นต้น

### กราฟไม่ถ่วงน้ำหนัก (unweighted graph)
คือ กราฟที่เส้นเชื่อมไม่มีระบุน้ำหนักไว้ ซึ่งในบางกรณีอาจมองว่าทุกเส้นเชื่อมมีน้ำหนักเท่ากับ 1 ก็ได้เช่นกัน

### กราฟอย่างง่าย (simple graph)
คือ กราฟที่ไม่มีเส้นเชื่อมที่เชื่อมระหว่างจุดยอดเดียวกัน (ไม่มี self loop) และไม่มีคู่ของจุดยอดที่มีเส้นเชื่อมมากกว่าหนึ่งเส้น (ไม่มี multiple edge)

### วิถี (path)
คือ เซตของเส้นเชื่อมในกราฟ ที่ใช้เดินทางจากจุดยอดหนึ่ง ไปหาอีกจุดยอดหนึ่ง โดยระหว่างทางไม่เดินทางผ่านจุดยอดที่ซ้ำกันเลย

### วัฏจักร หรือวังวน (cycle)
คือ path ที่มีจุดยอดเริ่มต้นและจุดยอดสิ้นสุดเป็นจุดเดียวกัน

### ดีกรี (degree)
ดีกรีของจุดยอดจุดหนึ่ง คือ จำนวนเส้นเชื่อมที่เชื่อมกับจุดยอดนั้น
ในกรณีของกราฟแบบมีทิศทาง จะนับเป็นสองประเภท ได้แก่ ดีกรีเข้า (indegree) คือจำนวนเส้นเชื่อมที่ชี้เข้าหาจุดยอดนั้น และดีกรีออก (outdegree) คือจำนวนเส้นเชื่อมที่ชี้ออกจากจุดยอดนั้น

### ส่วนประกอบที่เชื่อมกัน (connected component)
คือ เซตของจุดยอดในกราฟแบบไม่มีทิศทาง ที่ทุกคู่ของจุดยอดในเซตมี path เชื่อมกันเสมอ แต่ไม่มีจุดยอดใดๆที่อยู่นอกเซต ที่เชื่อมกับจุดยอดใดๆในเซตด้วย path ได้เลย

### กราฟเชื่อมโยง (connected graph)
คือ กราฟแบบไม่มีทิศทางที่ทุกคู่ของจุดยอดมี path ที่เชื่อมไปหากันได้เสมอ

### directed acyclic graph (DAG)
คือ กราฟแบบมีทิศทางที่ไม่มี cycle อยู่เลย

### กราฟบริบูรณ์ (complete graph)
คือ กราฟที่ทุกคู่ของจุดยอดมีเส้นเชื่อมกันโดยตรงเสมอ โดยกราฟบริบูรณ์ที่มี n จุดยอด จะมีเส้นเชื่อมทั้งหมด n(n-1)/2 เส้น

### ต้นไม้ (tree)
คือ connected graph ที่ไม่มี cycle โดยหากต้นไม้นั้นมีจุดยอด n จุด จะมีเส้นเชื่อม n-1 เส้นเสมอ
สามารถศึกษาเกี่ยวกับต้นไม้เพิ่มเติมได้ที่ ___

### ป่า (forest)
คือ กราฟที่มีต้นไม้อยู่หลายต้น หรือกล่าวได้อีกแบบว่า เป็นกราฟที่ทุก connected component คือกราฟต้นไม้
forest ที่มีจุดยอดรวมทั้งหมด n จุด และมีต้นไม้อยู่ m ต้น จะมีเส้นเชื่อมรวมทั้งหมด n-m เส้น

## Next
* [Rooted Tree](https://github.com/Mingyuanz1111/Algorithm-and-Data-Structure/tree/main/Files/Tree/Rooted_Tree)
* [Binary Tree](https://github.com/Mingyuanz1111/Algorithm-and-Data-Structure/tree/main/Files/Tree/Binary_Tree)
* [Binary Search Tree](https://github.com/Mingyuanz1111/Algorithm-and-Data-Structure/tree/main/Files/Tree/Binary_Search_Tree)
* [Heap](https://github.com/Mingyuanz1111/Algorithm-and-Data-Structure/tree/main/Files/Tree/Heap)

